TASK 1 
===
SUBTASK 1
---
10/10 punktów

SUBTASK 3
---
Hej :) Mam na imię Kasia i zdecydowałam się na udział w tym projekcie, ponieważ poszukuję nowych wyzwań zawodowych. Piszę obecnie pracę magisterską na temat roli mentoringu w rozwoju kariery zawodowej kobiet w branży IT i w ten sposób znalazłam Dare IT. Oglądałam wiele webinarów na temat przebranżowienia i stwierdziłam, że moje przekonania na temat tej branży nie odzwierciedlają rzeczywistości. Myślałam, że jak nie poszłam na mat-fiza w liceum i nie skończyłam studiów informatycznych, to ta droga jest dla mnie zamknięta. Tym challengem chcę trochę udowodnić sobie samej, że to nieprawda :) zobaczymy jak mi pójdzie - trzymaj kciuki!

**Kasia**

SUBTASK 4
---
1. Na czym polega ta aplikacja? Do czego służy?

   Scauci mogą na niej przejrzeć wskaźniki dotyczące poszczególnych graczy i tym sposobem odkrywać nowe talenty oraz ,,kupować'' najlepszych graczy do swoich klubów.

2. Jakie funkcjonalności znajdują się w aplikacji? Do czego służą. Czy są intuicyjne, czy może byś coś zmienił_a?

* Logowanie do aplikacji używając adresu e-mail i hasła
* Wyszukiwarka w górnej części ekranu, dzięki której możemy wyszukać konkretnego gracza
* Na Stronie głównej możemy podejrzeć liczbę graczy, meczy, raportów oraz akcji. 
* Możemy dodać nowego gracza i przejrzeć aktywność dotyczącą graczy, meczy oraz raportów.
* W zakładce Gracze mamy listę graczy, których możemy filtrować po imieniu, nazwisku, wieku, pozycji itp. 
* Możemy zmienić język na angielski. 
* Po kliknięciu w konkretnego gracza możemy zobaczyć rozegrane przez niego mecze i raporty oceniające jego grę. 
* Możemy dodać kolejny mecz i raport lub edytować obecne dane. 

Ta strona nie należy do najbardziej intuicyjnych, musiałam bardzo długo się przez nią przeklikiwać żeby zrozumieć niektóre funkcjonalności (dodawanie meczy i raportów dopiero po wejściu na konkretnego gracza, brak możliwości kliknięcia na elementy na stronie głównej.

3. Oceń interfejs aplikacji (wygląd) – czy Ci się podoba, czy nie?

Na pewno jest bardzo prosta i minimalistyczna (aż za bardzo) i nie podoba mi się w niej w sumie nic haha - na pewno nie zachęca w żaden sposób żeby na nią zaglądać. Logo znajduje się w dziwnym miejscu - ja umieściłabym je w lewym górnym rogu. Brakuje mi na niej grafik, zdjęć, obrazów - dodanie tych elementów na pewno umiliłoby użytkowanie aplikacji.

4. Czy aplikacja jest intuicyjna?

Wydaje mi się, że mogłaby spełnić swoją funkcję, ale nie jest zbyt przyjazna w użytkowaniu. Dodawanie nowych graczy jest intuicyjne, ale dodawanie raportów i meczy już nie do końca. Wyszukiwanie graczy jest dość łatwe (nie licząc niedziałającej lupki). Najmniej zrozumiała była dla mnie funkcjonalność 'Rozpocznij mecz', ale po dłuższym przeanalizowaniu dostrzegłam jej cel, czyli raportowanie wszystkich akcji danego gracza podczas trwania meczu. 

5. Czy zauważasz jakieś błędy? Albo coś wydaje Ci się błędem?

Podczas przeklikiwania się przez aplikację zauważyłam sporo błędów:

* dane jak wiek, waga gracza lub czas gry mogły być wartościami ujemnymi
![]()

* w zakładce Raporty po kliknięciu w Dodaj raport przekierowuje mnie do listy meczy, na liście graczy na 4 stronie nie można było już przejść na 5, ale ten błąd zniknął dzisiaj. Data urodzenia pozwala na wpisanie daty z przyszłości. W imieniu oraz nazwisku można wpisać znaki specjalne. W polu na wpisanie nr telefonu można wpisać litery (ogólnie strona pozwala na wpisanie wielu nieprawdziwych danych i ogranicza nas tylko nasza kreatywność). Nie do końca rozumiem funkcjonalność Rozpocznij mecz, ale można ustawić dużo więcej niż standardowe 2 połowy meczu. 

Pierwszy raz miałam styczność z DEvToolsami i tylko raz wyskoczył mi błąd o numerze 400, który nie był błędem, tylko poprawnym zachowaniem strony (wpisałam niepoprawny adres e-mail) - może głupio, że się tym chwalę, ale od czegoś muszę zacząć. Pewnie za jakiś czas będę się z tego śmiała. Ogólnie testowanie to fajna zabawa, ale zdecydowanie brakuje mi wprawy. Jestem bardzo ciekawa czego jeszcze się nauczę podczas wyzwania ;)
