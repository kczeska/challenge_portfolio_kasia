TASK 1 
===
SUBTASK 1
---
10/10 punktów

SUBTASK 3
---
Hej :) Mam na imię Kasia i zdecydowałam się na udział w tym projekcie, ponieważ poszukuję nowych wyzwań zawodowych. Piszę obecnie pracę magisterską na temat roli mentoringu w rozwoju kariery zawodowej kobiet w branży IT i w ten sposób znalazłam Dare IT. Oglądałam wiele webinarów na temat przebranżowienia i stwierdziłam, że moje przekonania na temat tej branży nie odzwierciedlają rzeczywistości. Myślałam, że jak nie poszłam na mat-fiza w liceum i nie skończyłam studiów informatycznych, to ta droga jest dla mnie zamknięta. Tym challengem chcę trochę udowodnić sobie samej, że to nieprawda :) zobaczymy jak mi pójdzie - trzymaj kciuki!

**Kasia**

SUBTASK 4
---
Na czym polega ta aplikacja? Do czego służy?

Scauci mogą na niej przejrzeć wskaźniki dotyczące poszczególnych graczy i tym sposobem odkrywać nowe talenty

Jakie funkcjonalności znajdują się w aplikacji? Do czego służą. Czy są intuicyjne, czy może byś coś zmienił_a?

Na Stronie głównej możemy podejrzeć liczbę graczy, meczy, raportów oraz akcji. Możemy dodać nowego gracza i przejrzeć aktywność dotyczącą graczy, meczy oraz raportów.
W zakładce Gracze mamy listę graczy, których możemy filtrować po imieniu, nazwisku, wieku, pozycji itp. Możemy również zmienić język na angielski. Po kliknięciu w konkretnego gracza możemy zobaczyć rozegrane przez niego mecze i raporty oceniające jego grę. Możemy dodać kolejny mecz i raport lub edytować obecne dane. Ta strona nie należy do najbardziej intuicyjnych, musiałam bardzo długo się przez nią przeklikiwać żeby załapać o co chodzi (nadal nie wiem czym jest ilość akcji na stronie głównej). Gdybym miała coś zmienić to na pewno dodałabym dużo więcej informacji na temat funkcjonalności poszczególnych opcji i zasady korzystania z platformy

Oceń interfejs aplikacji (wygląd) – czy Ci się podoba, czy nie?

Na pewno jest bardzo prosta i minimalistyczna (aż za bardzo) i nie podoba mi się w niej w sumie nic haha - na pewno nie zachęca w żaden sposób żeby na nią zaglądać

Czy aplikacja jest intuicyjna?

Wydaje mi się, że mogłaby spełnić swoją funkcję, ale nie jest zbyt przyjazna w użytkowaniu.

Podczas przeklikiwania się przez aplikację zauważyłam sporo błędów - np. dane jak wiek, waga gracza lub czas gry mogły być wartościami ujemnymi, w zakładce Raporty po kliknięciu w Dodaj raport przekierowuje mnie do listy meczy, na liście graczy na 4 stronie nie można było już przejść na 5, ale ten błąd zniknął dzisiaj. Data urodzenia pozwala na wpisanie daty z przyszłości. W imieniu oraz nazwisku można wpisać znaki specjalne. W polu na wpisanie nr telefonu można wpisać litery (ogólnie strona pozwala na wpisanie wielu nieprawdziwych danych i ogranicza nas tylko nasza kreatywność). Nie do końca rozumiem funkcjonalność Rozpocznij mecz, ale można ustawić dużo więcej niż standardowe 2 połowy meczu. 

Pierwszy raz miałam styczność z DEvToolsami i tylko raz wyskoczył mi błąd o numerze 400, który nie był błędem, tylko poprawnym zachowaniem strony (wpisałam niepoprawny adres e-mail) - może głupio, że się tym chwalę, ale od czegoś muszę zacząć. Pewnie za jakiś czas będę się z tego śmiała. Ogólnie testowanie to fajna zabawa, ale zdecydowanie brakuje mi wprawy. Jestem bardzo ciekawa czego jeszcze się nauczę podczas wyzwania ;)
